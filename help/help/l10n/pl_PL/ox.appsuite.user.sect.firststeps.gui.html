<html lang="pl">
<head>
<meta http-equiv="Content-Type" content="text/html; charset=utf-8">
<title>3.1. Interfejs użytkownika</title>
<link rel="stylesheet" type="text/css" href="../../help.css">
<meta name="generator" content="DocBook XSL Stylesheets V1.78.1">
<link rel="home" href="index.html" title="Oprogramowanie do pracy grupowej">
<link rel="up" href="ox.appsuite.user.chap.firststeps.html" title="Rozdział 3. Pierwsze kroki">
<link rel="prev" href="ox.appsuite.user.chap.firststeps.html" title="Rozdział 3. Pierwsze kroki">
<link rel="next" href="ox.appsuite.user.sect.firststeps.keyboard.html" title="3.2. Obsługa za pomocą klawiatury">
<link rel="copyright" href="ox.appsuite.user.legalnotice.html" title="Informacja Prawna">
<link rel="stylesheet" type="text/css" href="../../bootstrap.min.css"​/> 
<link id="favicon" rel="shortcut icon" href="../../../apps/themes/default/favicon.ico" type="image/x-icon"> 
<meta name="viewport" content="width=device-width, initial-scale=1.0">
   <script src="../../jquery.min.js"></script> 

   <script src="../../bootstrap.min.js"></script> 
</head>
<body bgcolor="white" text="black" link="#0000FF" vlink="#840084" alink="#0000FF">
<div class="oxhelp-navigation-top"><nav class="navbar navbar-inverse" role="navigation"><div class="container-fluid">
<div class="navbar-header">
<button type="button" class="navbar-toggle" data-toggle="collapse" data-target="#ox-main-nav"><span class="sr-only">Toggle navigation</span><span class="icon-bar"></span><span class="icon-bar"></span><span class="icon-bar"></span></button><a class="navbar-brand">Open-Xchange</a>
</div>
<div class="collapse navbar-collapse" id="ox-main-nav"><ul class="nav navbar-nav">
<li><a accesskey="p" class="oxhelp-prev-link" href="ox.appsuite.user.chap.firststeps.html">Poprzedni</a></li>
<li><a accesskey="h" href="index.html" class="oxhelp-home-link">Spis treści</a></li>
<li><a accesskey="t" href="bk01-toc.html" class="oxhelp-toc-link">Spis treści</a></li>
<li><a accesskey="n" class="oxhelp-next-link" href="ox.appsuite.user.sect.firststeps.keyboard.html">Następny</a></li>
</ul></div>
</div></nav></div>
<div class="oxhelp-content">
  <h1 class="sr-only">Pierwsze kroki</h1>
<div class="sect1">
<div class="titlepage"><div><div><h2 class="title" style="clear: both">
<a name="ox.appsuite.user.sect.firststeps.gui"></a>3.1. Interfejs użytkownika</h2></div></div></div>
<a class="indexterm" name="id-1.4.4.2"></a><div class="concept">
<a name="ox.appsuite.user.reference.gui"></a><p>Interfejs użytkownika zawiera następujące składniki:</p>
<div class="itemizedlist"><ul class="itemizedlist" style="list-style-type: disc; ">
<li class="listitem">
<p>U góry znajduje się <a class="link" href="ox.appsuite.user.sect.firststeps.gui.html#ox.appsuite.user.reference.gui.menubar" title="Pasek menu">pasek menu</a>.</p>
<p>Przy pewnych konfiguracjach oprogramowania do pracy grupowej na paskiem menu może się znajdować pasek nagłówka. Jest na nim wyświetlana nazwa oprogramowania i nazwa użytkownika.</p>
</li>
<li class="listitem"><p>Z lewej strony poniżej paska menu jest wyświetlany <a class="link" href="ox.appsuite.user.sect.firststeps.gui.html#ox.appsuite.user.reference.gui.searchbar" title="Pasek wyszukiwania">pasek wyszukiwania</a>. Można go włączyć lub wyłączyć razem z drzewem folderów.</p></li>
<li class="listitem"><p><a class="link" href="ox.appsuite.user.sect.firststeps.gui.html#ox.appsuite.user.reference.gui.foldertree" title="Drzewo folderów">Drzewo folderów</a> można aktywować z lewej strony.</p></li>
<li class="listitem"><p>Z prawej strony poniżej paska menu jest widoczny <a class="link" href="ox.appsuite.user.sect.firststeps.gui.html#ox.appsuite.user.reference.gui.toolbar" title="Pasek narzędzi">pasek narzędzi</a>. Udostępnia on funkcje specyficzne dla aplikacji oraz funkcje wyboru widoku w obszarze wyświetlania.</p></li>
<li class="listitem"><p>Pozostałe miejsce zajmuje <a class="link" href="ox.appsuite.user.sect.firststeps.gui.html#ox.appsuite.user.reference.gui.content" title="Obszar wyświetlania">obszar wyświetlania</a>.</p></li>
<li class="listitem"><p>Zależnie od wykonywanej czynności na obszar wyświetlania może być nakładane <a class="link" href="ox.appsuite.user.sect.firststeps.gui.html#ox.appsuite.user.reference.gui.popup" title="Wyskakujące okienko">wyskakujące okienko</a> lub <a class="link" href="ox.appsuite.user.sect.firststeps.gui.html#ox.appsuite.user.reference.gui.notificationarea" title="Obszar powiadomień">obszar powiadomień</a>.</p></li>
<li class="listitem"><p>Tekst, który można kliknąć, jest wyświetlany w kolorze niebieskim.</p></li>
<li class="listitem"><p>Dostęp do funkcji interfejsu użytkownika można też uzyskać za pomocą <a class="link" href="ox.appsuite.user.sect.firststeps.keyboard.html#ox.appsuite.user.reference.keyboard">klawiatury</a>.</p></li>
</ul></div>
<p> Poniższe zrzuty ekranów przedstawiają interfejs użytkownika na przykładzie aplikacji <span class="phrase"><span class="guilabel"><strong>E-mail</strong></span></span>.</p>
</div>
<a class="indexterm" name="id-1.4.4.4"></a><a class="indexterm" name="id-1.4.4.5"></a><div class="reference">
<a name="ox.appsuite.user.reference.gui.menubar"></a><p class="title"><b>Pasek menu</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.menubar"></a><div class="screenshot"><div class="mediaobject"><img src="../../images/appsuite_user_gui_menubar.png" alt="Pasek menu"></div></div>
</div>
<p>
        </p>
<div class="itemizedlist">
<p class="title">zawartość</p>
<ul class="itemizedlist" style="list-style-type: disc; ">
<li class="listitem">
<p>Przyciski do uruchamiania aplikacji, takich jak <span class="phrase"><span class="guilabel"><strong>E-mail</strong></span></span> czy <span class="phrase"><span class="guilabel"><strong>Kalendarz</strong></span></span>.</p>
<p>Obok przycisku <span class="phrase"><span class="guibutton"><strong>E-mail</strong></span></span> jest wyświetlana liczba nieprzeczytanych wiadomości e-mail w osobistych folderach poczty e-mail.</p>
</li>
<li class="listitem"><p>Zależnie od wykonywanej czynności mogą być wyświetlane dodatkowe przyciski, np. podczas pisania nowej wiadomości e-mail lub edycji spotkania. </p></li>
<li class="listitem"><p>Ikona <span class="guibutton"><strong>Nieprzeczytane</strong></span> <span class="inlinemediaobject"><a name="ox.appsuite.user.fig.firststeps.gui.unreadbadge"></a><img src="../../images/appsuite_user_icon_unreadbadge.png"></span>. Ikona ta przedstawia informację o liczbie nowych obiektów, np. zaproszeń na zaplanowane spotkania. Kliknięcie tej ikony otwiera <a class="link" href="ox.appsuite.user.sect.firststeps.gui.html#ox.appsuite.user.reference.gui.notificationarea" title="Obszar powiadomień">obszar powiadomień</a>.</p></li>
<li class="listitem"><p>Ikona <span class="guibutton"><strong>Odśwież</strong></span> <span class="inlinemediaobject"><a name="ox.appsuite.user.fig.firststeps.gui.refresh"></a><img src="../../images/appsuite_user_icon_refresh.png"></span>. Umożliwia ponowne załadowanie obiektów z serwera. Bez względu na to, czy ta funkcja zostanie użyta, obiekty są regularnie odświeżane.</p></li>
<li class="listitem">
<p>Ikona <span class="guibutton"><strong>pomocy</strong></span> <span class="inlinemediaobject"><a name="ox.appsuite.user.fig.firststeps.gui.help"></a><img src="../../images/appsuite_user_icon_help.png"></span>. Otwiera stronę z pomocą kontekstową. Przy pewnych konfiguracjach otwierana jest odpowiednia strona pomocy online. Pomoc online można też wyświetlić z menu systemowego.</p>
<p><span class="phrase"><strong>Wskazówka:</strong></span> Niektóre okna dialogowe także mają ikonę pomocy. Po jej kliknięciu pojawi się pomoc do danego okna.</p>
</li>
<li class="listitem">
<p>Ikona <span class="guibutton"><strong>menu systemowego</strong></span> <span class="inlinemediaobject"><a name="ox.appsuite.user.fig.firststeps.gui.systemmenu"></a><img src="../../images/appsuite_user_icon_menuebars.png"></span>. Umożliwia otwarcie menu z następującymi pozycjami:</p>
<div class="itemizedlist"><ul class="itemizedlist" style="list-style-type: circle; ">
<li class="listitem"><p><span class="guilabel"><strong>Ustawienia</strong></span>. Otwiera stronę, która umożliwia dostosowanie ustawień.</p></li>
<li class="listitem"><p><span class="guilabel"><strong>Moje dane kontaktowe</strong></span>. Otwiera okno, w którym można dostosować osobiste dane kontaktowe w globalnej książce adresowej.</p></li>
<li class="listitem"><p><span class="guilabel"><strong>Pomoc</strong></span>. Otwiera pomoc online.</p></li>
<li class="listitem"><p><span class="guilabel"><strong>Wyloguj</strong></span>. Wylogowuje użytkownika z oprogramowania do pracy grupowej.</p></li>
</ul></div>
<p>Przy pewnych konfiguracjach oprogramowania do pracy grupowej mogą być dostępne jeszcze inne pozycje menu.</p>
</li>
</ul>
</div>
<p>
      </p>
</div>
<a class="indexterm" name="id-1.4.4.7"></a><div class="reference">
<a name="ox.appsuite.user.reference.gui.searchbar"></a><p class="title"><b>Pasek wyszukiwania</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.searchbar"></a><div class="screenshot"><div class="mediaobject"><img src="../../images/appsuite_user_gui_searchbar.png" alt="Pasek wyszukiwania"></div></div>
</div>
<p>Aby wyświetlić pasek wyszukiwania, kliknij dostępne na pasku narzędzi polecenie <span class="guibutton"><strong>Widok</strong></span>. Włącz polecenie <span class="guibutton"><strong>Widok folderów</strong></span>.</p>
<div class="itemizedlist">
<p class="title">zawartość</p>
<ul class="itemizedlist" style="list-style-type: disc; ">
<li class="listitem"><p>Pole na wprowadzenie szukanego hasła</p></li>
<li class="listitem"><p>Ikona <span class="guilabel"><strong>Wyszukaj</strong></span><span class="inlinemediaobject"><a name="ox.appsuite.user.fig.firststeps.searchbar.search"></a><img src="../../images/appsuite_user_icon_toolbar_search.png"></span>. Rozpoczyna wyszukiwanie</p></li>
<li class="listitem"><p>Menu Szukaj. W niektórych aplikacjach oferuje także różne parametry wyszukiwania.</p></li>
</ul>
</div>
<p>Wyniki są prezentowane w obszarze wyświetlania.</p>
</div>
<a class="indexterm" name="id-1.4.4.9"></a><div class="reference">
<a name="ox.appsuite.user.reference.gui.toolbar"></a><p class="title"><b>Pasek narzędzi</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.toolbar"></a><div class="screenshot"><div class="mediaobject"><img src="../../images/appsuite_user_gui_toolbar.png" alt="Pasek narzędzi"></div></div>
</div>
<p>Pasek narzędzi znajduje się pod paskiem menu.</p>
<div class="itemizedlist">
<p class="title">zawartość</p>
<ul class="itemizedlist" style="list-style-type: disc; ">
<li class="listitem"><p>Przyciski umożliwiające tworzenie nowych obiektów, np. nowej wiadomości e-mail lub nowego kontaktu.</p></li>
<li class="listitem"><p>Przyciski lub ikony umożliwiające edycję obiektów.</p></li>
<li class="listitem"><p>Przy pewnych aplikacjach mogą być dostępne jeszcze inne przyciski lub ikony.</p></li>
<li class="listitem"><p>Ikona <span class="guilabel"><strong>Działania</strong></span> <span class="inlinemediaobject"><a name="ox.appsuite.user.fig.firststeps.toolbar.actions"></a><img src="../../images/appsuite_user_icon_actions.png"></span>. Udostępnia właściwe dla danej aplikacji funkcje umożliwiające porządkowanie obiektów.</p></li>
<li class="listitem"><p>Przycisk <span class="guilabel"><strong>Widok</strong></span>. Udostępnia funkcje umożliwiające sterowanie układem w <a class="link" href="ox.appsuite.user.sect.firststeps.gui.html#ox.appsuite.user.reference.gui.content" title="Obszar wyświetlania">obszarze wyświetlania</a> oraz otwieranie lub zamykanie <a class="link" href="ox.appsuite.user.sect.firststeps.gui.html#ox.appsuite.user.reference.gui.foldertree" title="Drzewo folderów">drzewa folderów</a>.</p></li>
</ul>
</div>
<p> 
      </p>
</div>
<a class="indexterm" name="id-1.4.4.11"></a><a class="indexterm" name="id-1.4.4.12"></a><a class="indexterm" name="id-1.4.4.13"></a><div class="reference">
<a name="ox.appsuite.user.reference.gui.foldertree"></a><p class="title"><b>Drzewo folderów</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.foldertree"></a><div class="screenshot"><div class="mediaobject"><img src="../../images/appsuite_user_gui_foldertree.png" alt="Drzewo folderów"></div></div>
</div>
<p>Aby otworzyć lub zamknąć drzewo folderów, użyj jednej z następujących metod:</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Kliknij dostępne na pasku narzędzi polecenie <span class="guibutton"><strong>Widok</strong></span>. Funkcja <span class="guibutton"><strong>Widok folderów</strong></span> zostanie włączona lub wyłączona.</p></li>
<li class="listitem"><p>Kliknij widoczną w lewym dolnym rogu ikonę <span class="guibutton"><strong>Otwórz widok folderów</strong></span><span class="inlinemediaobject"><a name="ox.appsuite.user.reference.gui.foldertree.open"></a><img src="../../images/appsuite_user_icon_foldertree_open.png"></span> lub <span class="guibutton"><strong>Zamknij widok folderów</strong></span> <span class="inlinemediaobject"><a name="ox.appsuite.user.reference.gui.foldertree.close"></a><img src="../../images/appsuite_user_icon_foldertree_close.png"></span>.</p></li>
</ul></div>
<p>
        </p>
<div class="itemizedlist">
<p class="title">zawartość</p>
<ul class="itemizedlist" style="list-style-type: disc; ">
<li class="listitem"><p>Foldery specyficzne dla aplikacji.</p></li>
<li class="listitem">
<p>Sekcje folderów osobistych, publicznych i udostępnionych — zależnie od aplikacji.</p>
<p><span class="phrase"><strong>Uwaga:</strong></span> przy określonych konfiguracjach oprogramowania do pracy grupowej sekcje te nie są wyświetlane, gdy nie istnieją foldery publiczne ani udostępnione.</p>
</li>
<li class="listitem">
<p>Ikona <span class="guibutton"><strong>Działania specyficzne dla folderu</strong></span> <span class="inlinemediaobject"><a name="ox.appsuite.user.fig.firststeps.gui.foldertree.actions"></a><img src="../../images/appsuite_user_icon_foldertree_actions.png"></span> znajdująca się obok wybranego folderu. Udostępnia funkcje umożliwiające <a class="link" href="ox.appsuite.user.sect.dataorganisation.folder.html" title="11.1. Foldery">porządkowanie folderów</a>, a w przypadku niektórych folderów również inne funkcje.</p>
<p><span class="phrase"><strong>Wskazówka:</strong></span> dostęp do działań specyficznych dla folderu można także uzyskać, klikając folder prawym przyciskiem myszy.</p>
</li>
<li class="listitem"><p>Przy pewnych aplikacjach mogą być dostępne jeszcze inne funkcje</p></li>
</ul>
</div>
<p>
      </p>
</div>
<a class="indexterm" name="id-1.4.4.15"></a><div class="reference">
<a name="ox.appsuite.user.reference.gui.content"></a><p class="title"><b>Obszar wyświetlania</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.content"></a><div class="screenshot"><div class="mediaobject"><img src="../../images/appsuite_user_gui_content.png" alt="Obszar wyświetlania"></div></div>
</div>
<p>
        </p>
<div class="itemizedlist">
<p class="title">zawartość</p>
<ul class="itemizedlist" style="list-style-type: disc; ">
<li class="listitem">
<p>Lista obiektów. Na górze listy wyświetlane są elementy do wybierania lub sortowania obiektów.</p>
<p>Szczegóły obiektu wybranego na liście są wyświetlane w widoku szczegółów.</p>
</li>
<li class="listitem"><p>Widok ikon obiektów. Kliknięcie obiektu powoduje wyświetlenie <a class="link" href="ox.appsuite.user.sect.firststeps.gui.html#ox.appsuite.user.reference.gui.popup" title="Wyskakujące okienko">wyskakującego okienka</a> z jego szczegółami.</p></li>
</ul>
</div>
<p> Widok można zmienić w obszarze wyświetlania, używając przycisku <span class="guibutton"><strong>Widok</strong></span> w <a class="link" href="ox.appsuite.user.sect.firststeps.gui.html#ox.appsuite.user.reference.gui.toolbar" title="Pasek narzędzi">obszarze wyświetlania</a>.</p>
</div>
<a class="indexterm" name="id-1.4.4.17"></a><a class="indexterm" name="id-1.4.4.18"></a><div class="reference">
<a name="ox.appsuite.user.reference.gui.popup"></a><p class="title"><b>Wyskakujące okienko</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.popup"></a><div class="screenshot"><div class="mediaobject"><img src="../../images/appsuite_user_gui_halo.png" alt="Wyskakujące okienko"></div></div>
</div>
<p>Zawiera szczegóły obiektu. Aby otworzyć wyskakujące okienko, kliknij obiekt oprogramowania do pracy grupowej w <a class="link" href="ox.appsuite.user.sect.firststeps.gui.html#ox.appsuite.user.reference.gui.content" title="Obszar wyświetlania">obszarze wyświetlania</a>. Jeśli czytasz wiadomość e-mail w obszarze wyświetlania i klikniesz nazwę lub imię i nazwisko nadawcy, w wyskakującym okienku pojawią się następujące elementy:</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Przyciski umożliwiające wykonywanie określonych działań, np. kopiowanie danych kontaktowych nadawcy do wybranego folderu</p></li>
<li class="listitem"><p>Dane kontaktowe nadawcy</p></li>
<li class="listitem"><p>Związane z nim informacje, na przykład wspólne spotkania lub prowadzona z nim konwersacja przy użyciu wiadomości e-mail</p></li>
<li class="listitem"><p>Informacje o tej osobie pochodzące z sieci społecznościowych. Za pomocą dostępnych przycisków można otworzyć profil tej osoby</p></li>
</ul></div>
<p> Te wszystkie dane to tzw. <span class="guilabel"><strong>widok halo</strong></span>. Kliknięcie niektórych obiektów w wyskakującym okienku powoduje otwarcie kolejnych wyskakujących okienek. Aby zamknąć wyskakujące okienko, kliknij ikonę <span class="guibutton"><strong>Zamknij</strong></span> <span class="inlinemediaobject"><a name="ox.appsuite.user.reference.gui.popup.close"></a><img src="../../images/appsuite_user_icon_cancel.png"></span> widoczną z prawej strony u góry.</p>
</div>
<a class="indexterm" name="id-1.4.4.20"></a><div class="reference">
<a name="ox.appsuite.user.reference.gui.notificationarea"></a><p class="title"><b>Obszar powiadomień</b></p>
<p>
        </p>
<div class="informalfigure">
<a name="ox.appsuite.user.fig.firststeps.gui.notificationarea"></a><div class="screenshot"><div class="mediaobject"><img src="../../images/appsuite_user_gui_notificationarea.png" alt="Obszar powiadomień"></div></div>
</div>
<p>Wyświetla informacje o następujących obiektach: </p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>nowe zaproszenia na spotkanie</p></li>
<li class="listitem"><p>przypomnienia o spotkaniach w kolejce</p></li>
<li class="listitem"><p>zadania w kolejce</p></li>
<li class="listitem"><p>zadania z terminem wypadającym w przeszłości</p></li>
</ul></div>
<p>Aby otworzyć obszar powiadomień, kliknij ikonę <span class="guibutton"><strong>Nieprzeczytane</strong></span><span class="inlinemediaobject"><a name="ox.appsuite.user.fig.firststeps.gui.notificationarea.unreadbadge"></a><img src="../../images/appsuite_user_icon_unreadbadge.png"></span>. Ewentualne powiadomienia zostaną wyświetlone. Możesz wykonać następujące czynności:</p>
<div class="itemizedlist"><ul class="itemizedlist" style="list-style-type: disc; ">
<li class="listitem">
<p>Aby zamknąć obszar powiadomień bez usuwania samych powiadomień, kliknij ikonę <span class="guibutton"><strong>Zamknij</strong></span> <span class="inlinemediaobject"><a name="ox.appsuite.user.fig.firststeps.gui.notification.close"></a><img src="../../images/appsuite_user_icon_notification_close.png"></span>.</p>
<p>Możesz także ponownie kliknąć ikonę na pasku menu.</p>
</li>
<li class="listitem"><p>Jeśli chcesz otrzymać przypomnienie później, kliknij polecenie <span class="guibutton"><strong>Powiadom mnie ponownie później</strong></span>.</p></li>
<li class="listitem">
<p>Aby zaakceptować lub odrzucić zaproszenia na spotkanie, kliknij przycisk obok spotkania.</p>
<p>Aby oznaczyć zadania jako gotowe, kliknij odpowiedni przycisk.</p>
</li>
</ul></div>
<p>
      </p>
</div>
</div>
          </div>
        </body>
</html>
