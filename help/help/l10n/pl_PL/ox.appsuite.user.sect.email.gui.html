<html lang="pl">
<head>
<meta http-equiv="Content-Type" content="text/html; charset=utf-8">
<title>5.1. Składniki aplikacji E-mail</title>
<link rel="stylesheet" type="text/css" href="../../help.css">
<meta name="generator" content="DocBook XSL Stylesheets V1.78.1">
<link rel="home" href="index.html" title="Oprogramowanie do pracy grupowej">
<link rel="up" href="ox.appsuite.user.chap.email.html" title="Rozdział 5. E-mail">
<link rel="prev" href="ox.appsuite.user.chap.email.html" title="Rozdział 5. E-mail">
<link rel="next" href="ox.appsuite.user.sect.email.view.html" title="5.2. Wyświetlanie wiadomości e-mail">
<link rel="copyright" href="ox.appsuite.user.legalnotice.html" title="Informacja Prawna">
<link rel="stylesheet" type="text/css" href="../../bootstrap.min.css"​/> 
<link id="favicon" rel="shortcut icon" href="../../../apps/themes/default/favicon.ico" type="image/x-icon"> 
<meta name="viewport" content="width=device-width, initial-scale=1.0">
   <script src="../../jquery.min.js"></script> 

   <script src="../../bootstrap.min.js"></script> 
</head>
<body bgcolor="white" text="black" link="#0000FF" vlink="#840084" alink="#0000FF">
<div class="oxhelp-navigation-top"><nav class="navbar navbar-inverse" role="navigation"><div class="container-fluid">
<div class="navbar-header">
<button type="button" class="navbar-toggle" data-toggle="collapse" data-target="#ox-main-nav"><span class="sr-only">Toggle navigation</span><span class="icon-bar"></span><span class="icon-bar"></span><span class="icon-bar"></span></button><a class="navbar-brand">Open-Xchange</a>
</div>
<div class="collapse navbar-collapse" id="ox-main-nav"><ul class="nav navbar-nav">
<li><a accesskey="p" class="oxhelp-prev-link" href="ox.appsuite.user.chap.email.html">Poprzedni</a></li>
<li><a accesskey="h" href="index.html" class="oxhelp-home-link">Spis treści</a></li>
<li><a accesskey="t" href="bk01-toc.html" class="oxhelp-toc-link">Spis treści</a></li>
<li><a accesskey="n" class="oxhelp-next-link" href="ox.appsuite.user.sect.email.view.html">Następny</a></li>
</ul></div>
</div></nav></div>
<div class="oxhelp-content">
  <h1 class="sr-only"><span class="phrase">E-mail</span></h1>
<div class="sect1">
<div class="titlepage"><div><div><h2 class="title" style="clear: both">
<a name="ox.appsuite.user.sect.email.gui"></a>5.1. Składniki aplikacji <span class="phrase"><span class="guilabel"><strong>E-mail</strong></span></span>
</h2></div></div></div>
<a class="indexterm" name="id-1.6.8.2"></a><div class="reference">
<a name="ox.appsuite.user.reference.email.elements"></a><p>Aplikacja <span class="phrase"><span class="guilabel"><strong>E-mail</strong></span></span> ma niżej wymienione składniki.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p><a class="xref" href="ox.appsuite.user.sect.email.gui.html#ox.appsuite.user.reference.email.gui.search" title="Pasek wyszukiwania">Pasek wyszukiwania</a></p></li>
<li class="listitem"><p><a class="xref" href="ox.appsuite.user.sect.email.gui.html#ox.appsuite.user.reference.email.gui.foldertree" title="Drzewo folderów">Drzewo folderów</a></p></li>
<li class="listitem"><p><a class="xref" href="ox.appsuite.user.sect.email.gui.html#ox.appsuite.user.reference.email.gui.toolbar" title="Pasek narzędzi">Pasek narzędzi</a></p></li>
<li class="listitem">
<p><a class="xref" href="ox.appsuite.user.sect.email.gui.html#ox.appsuite.user.reference.email.gui.content" title="Obszar wyświetlania">Obszar wyświetlania</a></p>
<div class="itemizedlist"><ul class="itemizedlist" style="list-style-type: circle; ">
<li class="listitem"><p><a class="xref" href="ox.appsuite.user.sect.email.gui.html#ox.appsuite.user.reference.email.gui.list" title="Lista">Lista</a></p></li>
<li class="listitem"><p><a class="xref" href="ox.appsuite.user.sect.email.gui.html#ox.appsuite.user.reference.email.gui.detailview" title="Widok szczegółów">Widok szczegółów</a></p></li>
</ul></div>
<p>
            </p>
</li>
<li class="listitem"><p><a class="xref" href="ox.appsuite.user.sect.email.gui.html#ox.appsuite.user.reference.email.gui.create" title="Widok podczas tworzenia lub edycji">Widok podczas tworzenia lub edycji</a></p></li>
</ul></div>
<p>
    </p>
</div>
<div class="reference">
<a name="ox.appsuite.user.reference.email.gui.search"></a><p class="title"><b>Pasek wyszukiwania</b></p>
<p>Umożliwia <a class="link" href="ox.appsuite.user.sect.email.search.html" title="5.6. Wyszukiwanie wiadomości e-mail">wyszukiwanie</a> wiadomości e-mail</p>
</div>
<div class="reference">
<a name="ox.appsuite.user.reference.email.gui.foldertree"></a><p class="title"><b>Drzewo folderów</b></p>
<p>Umożliwia wyświetlanie folderów poczty e-mail i poruszanie się po ich strukturze. Aby otworzyć drzewo folderów, kliknij przycisk <span class="guibutton"><strong>Widok</strong></span> na <a class="link" href="ox.appsuite.user.sect.email.gui.html#ox.appsuite.user.reference.email.gui.toolbar" title="Pasek narzędzi">pasku narzędzi</a>. Włącz <span class="guibutton"><strong>Widok folderów</strong></span>. W zależności od konfiguracji oprogramowania do pracy grupowej drzewo folderów zawiera następujące elementy: </p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p><span class="guilabel"><strong>Skrzynka odbiorcza</strong></span>. Domyślnie wszystkie przychodzące wiadomości e-mail są zapisywane w tym folderze.</p></li>
<li class="listitem"><p><span class="guilabel"><strong>Wersje robocze</strong></span>. Zawiera wiadomości e-mail zapisane jako wersje robocze.</p></li>
<li class="listitem"><p><span class="guilabel"><strong>Obiekty wysłane</strong></span>. Zawiera wysłane przez Ciebie wiadomości e-mail.</p></li>
<li class="listitem"><p><span class="guilabel"><strong>Kosz</strong></span>. Zawiera usunięte przez Ciebie wiadomości e-mail.</p></li>
<li class="listitem"><p><span class="guilabel"><strong>Archiwum</strong></span>. Zawiera zarchiwizowane przez Ciebie wiadomości e-mail.</p></li>
<li class="listitem"><p><span class="guilabel"><strong>Moje foldery</strong></span>. Zawiera utworzone przez Ciebie foldery poczty e-mail.</p></li>
</ul></div>
<p>Dostępne są następujące funkcje:</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Aby wyświetlić liczbę wiadomości e-mail w folderze, zatrzymaj wskaźnik myszy na nazwie folderu. Pojawi się etykietka z liczbą wiadomości.</p></li>
<li class="listitem"><p>Kliknięcie folderu powoduje wyświetlenie zawartych w nim wiadomości e-mail.</p></li>
<li class="listitem"><p>Ikona <span class="guibutton"><strong>Działania specyficzne dla folderu</strong></span> <span class="inlinemediaobject"><a name="ox.appsuite.user.fig.email.foldertree.actions"></a><img src="../../images/appsuite_user_icon_foldertree_actions.png"></span> znajdująca się obok wybranego folderu udostępnia funkcje umożliwiające porządkowanie danych oraz funkcje dotyczące folderów dostępne w danej aplikacji.</p></li>
<li class="listitem"><p>Pod folderami znajduje się przycisk umożliwiający dodawanie kont e-mail.</p></li>
</ul></div>
<p>
        </p>
<div class="itemizedlist">
<a name="ox.appsuite.user.reference.email.gui.foldertree.related"></a><p class="title">Powiązane temat</p>
<ul class="itemizedlist" style="list-style-type: none; ">
<li class="listitem" style="list-style-type: none"><p>Informacje na temat folderów można znaleźć tutaj: <a class="xref" href="ox.appsuite.user.sect.dataorganisation.folder.html" title="11.1. Foldery">Foldery</a>.</p></li>
<li class="listitem" style="list-style-type: none"><p>Instrukcje dotyczące często wykonywanych działań można znaleźć tutaj:<span class="simplelist"><a class="xref" href="ox.appsuite.user.sect.dataorganisation.folder.navigate.html" title="11.1.2. Poruszanie się po strukturze folderów">Poruszanie się po strukturze folderów</a>, <a class="xref" href="ox.appsuite.user.sect.dataorganisation.folder.create.html" title="11.1.5. Tworzenie folderów">Tworzenie folderów</a>, <a class="xref" href="ox.appsuite.user.sect.dataorganisation.folder.rename.html" title="11.1.6. Zmiana nazw folderów">Zmiana nazw folderów</a>, <a class="xref" href="ox.appsuite.user.sect.dataorganisation.folder.move.html" title="11.1.7. Przenoszenie folderów">Przenoszenie folderów</a>, <a class="xref" href="ox.appsuite.user.sect.dataorganisation.folder.delete.html" title="11.1.8. Usuwanie folderów">Usuwanie folderów</a>, <a class="xref" href="ox.appsuite.user.sect.email.externalaccounts.manage.html" title="5.8.1. Konfiguracja i edycja ustawień kont e-mail">Konfiguracja i edycja ustawień kont e-mail</a></span>
            </p></li>
<li class="listitem" style="list-style-type: none"><p>Temat nadrzędny: <a class="xref" href="ox.appsuite.user.sect.email.gui.html" title="5.1. Składniki aplikacji E-mail">Składniki aplikacji <span class="phrase"><span class="guilabel"><strong>E-mail</strong></span></span></a></p></li>
</ul>
</div>
<p>
      </p>
</div>
<div class="reference">
<a name="ox.appsuite.user.reference.email.gui.toolbar"></a><p class="title"><b>Pasek narzędzi</b></p>
<p>Zawiera następujące elementy:</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Przycisk <span class="guibutton"><strong>Utwórz e-mail</strong></span>. Umożliwia utworzenie nowej wiadomości e-mail.</p></li>
<li class="listitem"><p>Ikona <span class="guibutton"><strong>Odpowiedz nadawcy</strong></span> <span class="inlinemediaobject"><a name="ox.appsuite.user.fig.email.toolbar.reply"></a><img src="../../images/appsuite_user_icon_reply.png"></span>. Umożliwia wysłanie odpowiedzi.</p></li>
<li class="listitem"><p>Ikona <span class="guibutton"><strong>Odpowiedz wszystkim adresatom</strong></span> <span class="inlinemediaobject"><a name="ox.appsuite.user.fig.email.toolbar.replyall"></a><img src="../../images/appsuite_user_icon_replyall.png"></span>. Umożliwia wysłanie odpowiedzi do wszystkich adresatów.</p></li>
<li class="listitem"><p>Ikona <span class="guibutton"><strong>Prześlij dalej</strong></span> <span class="inlinemediaobject"><a name="ox.appsuite.user.fig.email.toolbar.forward"></a><img src="../../images/appsuite_user_icon_forward.png"></span>. Umożliwia przesłanie wiadomości e-mail innym adresatom.</p></li>
<li class="listitem"><p>Ikona <span class="guibutton"><strong>Usuń</strong></span> <span class="inlinemediaobject"><a name="ox.appsuite.user.fig.email.toolbar.delete"></a><img src="../../images/appsuite_user_icon_functionbar_trash.png"></span>. Umożliwia usunięcie wybranych wiadomości e-mail.</p></li>
<li class="listitem"><p>Ikona <span class="guibutton"><strong>Ustaw kolor</strong></span> <span class="inlinemediaobject"><a name="ox.appsuite.user.fig.email.toolbar.label"></a><img src="../../images/appsuite_user_icon_label.png"></span>. Umożliwia otwarcie menu pozwalającego na przypisywanie kolorowych etykiet do wiadomości e-mail.</p></li>
<li class="listitem"><p>Ikona <span class="guibutton"><strong>Archiwum</strong></span> <span class="inlinemediaobject"><a name="ox.appsuite.user.fig.email.toolbar.archive"></a><img src="../../images/appsuite_user_icon_archive.png"></span>. Umożliwia archiwizowanie wybranych wiadomości e-mail.</p></li>
<li class="listitem">
<p>Ikona <span class="guibutton"><strong>Działania</strong></span> <span class="inlinemediaobject"><a name="ox.appsuite.user.fig.email.toolbar.more"></a><img src="../../images/appsuite_user_icon_more.png"></span>. Umożliwia otwarcie menu udostępniającego dodatkowe funkcje:</p>
<p><span class="phrase"><strong>Uwaga:</strong></span> po wybraniu konwersacji e-mail niektóre funkcje nie są dostępne na pasku narzędzi.</p>
</li>
<li class="listitem">
<p>Przycisk <span class="guibutton"><strong>Widok</strong></span>. Umożliwia otwarcie menu z polami wyboru pozwalającymi na sterowanie widokiem.</p>
<div class="itemizedlist">
<a name="ox.appsuite.user.reference.email.gui.toolbar.view"></a><ul class="itemizedlist" style="list-style-type: circle; ">
<li class="listitem"><p><span class="guibutton"><strong>Pionowo</strong></span>. Umożliwia wyrównanie w pionie listy wiadomości e-mail w widoku szczegółów. Funkcje umożliwiające wybieranie i sortowanie są wyświetlane pod paskiem narzędzi.</p></li>
<li class="listitem"><p>Pole wyboru <span class="guibutton"><strong>Kompaktowy</strong></span>. Umożliwia wyrównanie w pionie listy wiadomości e-mail w widoku szczegółów. Funkcje umożliwiające wybieranie i sortowanie są wyświetlane obok paska narzędzi.</p></li>
<li class="listitem"><p>Pole wyboru <span class="guibutton"><strong>Poziomo</strong></span>. Umożliwia wyrównanie w poziomie listy wiadomości e-mail w widoku szczegółów. </p></li>
<li class="listitem">
<p>Pole wyboru <span class="guibutton"><strong>Lista</strong></span>. Umożliwia wyświetlenie listy wiadomości e-mail. Aby włączyć widok szczegółów, kliknij wybraną wiadomość e-mail.</p>
<p>Nad widokiem szczegółów znajduje się pasek nawigacyjny.</p>
</li>
<li class="listitem"><p>Pole wyboru <span class="guibutton"><strong>Widok folderów</strong></span>. Umożliwia otwarcie lub zamknięcie drzewa folderów.</p></li>
<li class="listitem"><p>Pole wyboru <span class="guibutton"><strong>Pola wyboru</strong></span>. Umożliwia wyświetlenie pola wyboru obok każdej wiadomości e-mail na liście. Pozwala to na wybranie wielu wiadomości e-mail w celu ich jednoczesnej edycji.</p></li>
<li class="listitem">
<p>Pole wyboru <span class="guibutton"><strong>Zdjęcia kontaktów</strong></span>. Powoduje, że obok każdej wiadomości e-mail na liście będzie wyświetlane zdjęcie nadawcy, pod warunkiem że nadawca zapisał takie zdjęcie w książce adresowej.</p>
<p><span class="phrase"><strong>Uwaga:</strong></span> opcje układu <span class="guibutton"><strong>Poziomo</strong></span> i <span class="guibutton"><strong>Lista</strong></span> nie umożliwiają wyświetlania zdjęć kontaktów.</p>
</li>
<li class="listitem"><p>Pole wyboru <span class="guibutton"><strong>Dokładne daty</strong></span>. Pokazuje dokładną datę i godzinę odebrania wiadomości e-mail.</p></li>
</ul>
</div>
<p>
          </p>
</li>
</ul></div>
<p>
        </p>
<div class="itemizedlist">
<a name="ox.appsuite.user.reference.email.gui.toolbar.related"></a><p class="title">Powiązane temat</p>
<ul class="itemizedlist" style="list-style-type: none; ">
<li class="listitem" style="list-style-type: none"><p>Instrukcje dotyczące przycisków i ikon można znaleźć tutaj:<span class="simplelist"><a class="xref" href="ox.appsuite.user.sect.email.send.new.html" title="5.4.1. Wysyłanie nowej wiadomości e-mail">Wysyłanie nowej wiadomości e-mail</a>, <a class="xref" href="ox.appsuite.user.sect.email.send.reply.html" title="5.4.2. Odpowiadanie na wiadomości e-mail">Odpowiadanie na wiadomości e-mail</a>, <a class="xref" href="ox.appsuite.user.sect.email.send.forward.html" title="5.4.3. Przesyłanie wiadomości e-mail dalej">Przesyłanie wiadomości e-mail dalej</a>, <a class="xref" href="ox.appsuite.user.sect.email.manage.delete.html" title="5.5.14. Usuwanie wiadomości e-mail">Usuwanie wiadomości e-mail</a>, <a class="xref" href="ox.appsuite.user.sect.email.manage.label.html" title="5.5.5. Kategoryzowanie wiadomości e-mail za pomocą kolorowych etykiet">Kategoryzowanie wiadomości e-mail za pomocą kolorowych etykiet</a>, <a class="xref" href="ox.appsuite.user.sect.email.manage.archive.html" title="5.5.13. Archiwizacja wiadomości e-mail">Archiwizacja wiadomości e-mail</a></span>
            </p></li>
<li class="listitem" style="list-style-type: none"><p>Instrukcje dotyczące funkcji dostępnych w menu <span class="guibutton"><strong>Działania</strong></span> <span class="inlinemediaobject"><a name="ox.appsuite.user.fig.email.gui.toolbar.related.more"></a><img src="../../images/appsuite_user_icon_more.png"></span> można znaleźć tutaj:<span class="simplelist"><a class="xref" href="ox.appsuite.user.sect.email.manage.mark.html" title="5.5.3. Oznaczanie wiadomości e-mail jako przeczytanych lub nieprzeczytanych">Oznaczanie wiadomości e-mail jako przeczytanych lub nieprzeczytanych</a>, <a class="xref" href="ox.appsuite.user.sect.email.manage.move.html" title="5.5.1. Przenoszenie wiadomości e-mail">Przenoszenie wiadomości e-mail</a>, <a class="xref" href="ox.appsuite.user.sect.email.manage.copy.html" title="5.5.2. Kopiowanie wiadomości e-mail">Kopiowanie wiadomości e-mail</a>, <a class="xref" href="ox.appsuite.user.sect.email.manage.print.html" title="5.5.12. Drukowanie wiadomości e-mail">Drukowanie wiadomości e-mail</a>, <a class="xref" href="ox.appsuite.user.sect.email.manage.save.html" title="5.5.10. Zapisywanie wiadomości">Zapisywanie wiadomości</a>, <a class="xref" href="ox.appsuite.user.sect.email.manage.source.html" title="5.5.6. Wyświetlanie źródła wiadomości e-mail">Wyświetlanie źródła wiadomości e-mail</a>, <a class="xref" href="ox.appsuite.user.sect.email.manage.reminder.html" title="5.5.8. Włączanie przypomnień e-mail">Włączanie przypomnień e-mail</a>, <a class="xref" href="ox.appsuite.user.sect.email.manage.addportal.html" title="5.5.9. Dodawanie wiadomości e-mail do portalu">Dodawanie wiadomości e-mail do portalu</a></span>
            </p></li>
<li class="listitem" style="list-style-type: none"><p>Temat nadrzędny: <a class="xref" href="ox.appsuite.user.sect.email.gui.html" title="5.1. Składniki aplikacji E-mail">Składniki aplikacji <span class="phrase"><span class="guilabel"><strong>E-mail</strong></span></span></a></p></li>
</ul>
</div>
<p>
      </p>
</div>
<div class="reference">
<a name="ox.appsuite.user.reference.email.gui.content"></a><p class="title"><b>Obszar wyświetlania</b></p>
<p>Zawiera <a class="link" href="ox.appsuite.user.sect.email.gui.html#ox.appsuite.user.reference.email.gui.list" title="Lista">listę</a> wiadomości e-mail oraz ich <a class="link" href="ox.appsuite.user.sect.email.gui.html#ox.appsuite.user.reference.email.gui.detailview" title="Widok szczegółów">widok szczegółów</a>. Aby wybrać układ, kliknij przycisk <span class="guibutton"><strong>Widok</strong></span> na <a class="link" href="ox.appsuite.user.sect.email.gui.html#ox.appsuite.user.reference.email.gui.toolbar" title="Pasek narzędzi">pasku narzędzi</a>. </p>
</div>
<div class="reference">
<a name="ox.appsuite.user.reference.email.gui.list"></a><p class="title"><b>Lista</b></p>
<p>Umożliwia wyświetlenie listy wiadomości e-mail w bieżącym folderze. Lista ta zawiera następujące pozycje: </p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>W przypadku każdej wiadomości e-mail są wyświetlane następujące szczegółowe dane: nadawca, temat, data lub godzina odebrania. Nieprzeczytane wiadomości e-mail są oznaczone ikoną <span class="guilabel"><strong>Nieprzeczytane</strong></span> <span class="inlinemediaobject"><a name="ox.appsuite.user.fig.email.gui.list.unread"></a><img src="../../images/appsuite_user_icon_email_unread.png"></span> .</p></li>
<li class="listitem"><p>Mogą też być pokazywane dodatkowe informacje (jeśli są dostępne): ikona załącznika, kolorowa etykieta, liczba wiadomości e-mail w konwersacji, priorytet.</p></li>
</ul></div>
<p>Dostępne są następujące funkcje:</p>
<div class="itemizedlist"><ul class="itemizedlist" style="list-style-type: disc; ">
<li class="listitem">
<p>Można wybrać wiele wiadomości e-mail w celu ich jednoczesnej edycji. Aby to zrobić, należy zaznaczyć pola wyboru obok wiadomości e-mail po włączeniu opcji <span class="guibutton"><strong>Pola wyboru</strong></span> z menu rozwijanego <span class="guibutton"><strong>Widok</strong></span> na pasku narzędzi. </p>
<p>Można też skorzystać z systemowych funkcji zaznaczania wielu elementów.</p>
</li>
<li class="listitem">
<p>Aby zaznaczyć wszystkie wiadomości e-mail widoczne w aktualnie wybranym folderze, zaznacz pole wyboru <span class="guibutton"><strong>Wybierz wszystko</strong></span> nad listą.</p>
<p><span class="phrase"><strong>Uwaga:</strong></span> pole wyboru <span class="guibutton"><strong>Wybierz wszystko</strong></span> powoduje zaznaczenie tylko widocznych wiadomości e-mail przechowywanych w danym folderze. Aby skrócić opóźnienia, serwer będzie wczytywać tylko pewien procent wiadomości e-mail z folderu, jeśli ich liczba przekracza wyznaczony limit. Aby wyświetlić wszystkie wiadomości e-mail przechowywane w folderze, przejdź na koniec listy. Poczekaj, aż serwer załaduje wszystkie wiadomości e-mail.</p>
</li>
<li class="listitem">
<p>Kliknięcie przycisku <span class="guibutton"><strong>Sortuj wg</strong></span> nad listą powoduje otwarcie menu ułatwiającego sortowanie wiadomości e-mail.</p>
<p>Aby połączyć wszystkie wiadomości e-mail z konwersacji w jedną pozycję listy, zaznacz pole wyboru <span class="guibutton"><strong>Konwersacje</strong></span> w polu <span class="guibutton"><strong>Sortuj wg</strong></span>.</p>
<p>Ustawienie sortowania zostanie zastosowane do wybranego folderu poczty e-mail. W odniesieniu do poszczególnych folderów można używać różnych ustawień.</p>
</li>
<li class="listitem">
<p>Kliknięcie wiadomości e-mail powoduje wyświetlenie jej zawartości w <a class="link" href="ox.appsuite.user.sect.email.gui.html#ox.appsuite.user.reference.email.gui.detailview" title="Widok szczegółów">obszarze wyświetlania</a>.</p>
<p>Jeśli dana wiadomość e-mail stanowi część konwersacji, w <a class="link" href="ox.appsuite.user.sect.email.gui.html#ox.appsuite.user.reference.email.gui.detailview" title="Widok szczegółów">widoku szczegółów</a> będą wyświetlane wszystkie wiadomości e-mail z tej konwersacji.</p>
</li>
</ul></div>
<p>Aby dostosować szerokość listy, zatrzymaj wskaźnik myszy na linii między listą a widokiem szczegółów. Gdy pojawi się podwójna strzałka, przeciągnij obramowanie w lewo lub w prawo.</p>
<div class="itemizedlist">
<a name="ox.appsuite.user.reference.email.gui.list.related"></a><p class="title">Powiązane temat</p>
<ul class="itemizedlist" style="list-style-type: none; ">
<li class="listitem" style="list-style-type: none"><p>
              <span class="simplelist"><a class="xref" href="ox.appsuite.user.sect.email.view.html" title="5.2. Wyświetlanie wiadomości e-mail">Wyświetlanie wiadomości e-mail</a>, <a class="xref" href="ox.appsuite.user.sect.email.send.reply.html" title="5.4.2. Odpowiadanie na wiadomości e-mail">Odpowiadanie na wiadomości e-mail</a>, <a class="xref" href="ox.appsuite.user.sect.email.send.forward.html" title="5.4.3. Przesyłanie wiadomości e-mail dalej">Przesyłanie wiadomości e-mail dalej</a>, <a class="xref" href="ox.appsuite.user.sect.email.manage.html" title="5.5. Porządkowanie wiadomości e-mail">Porządkowanie wiadomości e-mail</a></span>
            </p></li>
<li class="listitem" style="list-style-type: none"><p>Temat nadrzędny: <a class="xref" href="ox.appsuite.user.sect.email.gui.html" title="5.1. Składniki aplikacji E-mail">Składniki aplikacji <span class="phrase"><span class="guilabel"><strong>E-mail</strong></span></span></a></p></li>
</ul>
</div>
<p>
      </p>
</div>
<div class="reference">
<a name="ox.appsuite.user.reference.email.gui.detailview"></a><p class="title"><b>Widok szczegółów</b></p>
<p>Umożliwia wyświetlenie wiadomości e-mail wybranej z listy. Widok szczegółów obejmuje następujące składniki i funkcje:</p>
<div class="itemizedlist"><ul class="itemizedlist" style="list-style-type: disc; ">
<li class="listitem">
<p>Temat.</p>
<p>Jeśli wiadomość e-mail jest częścią konwersacji, wyświetlana jest liczba wiadomości e-mail w tej konwersacji. Aby otworzyć lub zamknąć wszystkie wiadomości e-mail w konwersacji, kliknij ikonę <span class="guibutton"><strong>Otwórz/zamknij wszystkie wiadomości</strong></span> <span class="inlinemediaobject"><a name="ox.appsuite.user.fig.email.gui.detailview.threadopen"></a><img src="../../images/appsuite_user_icon_thread_open.png"></span>. Kliknięcie pustego miejsca między nadawcą a datą odbioru powoduje otwarcie lub zamknięcie wiadomości e-mail.</p>
</li>
<li class="listitem"><p>Zdjęcie nadawcy, jeśli jest dostępne.</p></li>
<li class="listitem"><p><a name="ox.appsuite.user.reference.email.gui.detailview.messenger"></a>W zależności od konfiguracji oprogramowania do pracy grupowej kolorowa kropka obok nazwy wskazuje status nadawcy lub odbiorcy w aplikacji <span class="phrase">Messenger</span>.</p></li>
<li class="listitem">
<p>Imię i nazwisko (lub nazwa) nadawcy. Imiona i nazwiska (lub nazwy) ewentualnych dodatkowych adresatów wiadomości e-mail. Kliknięcie nazwiska (lub nazwy) powoduje otwarcie <span class="guilabel"><strong>wyskakującego okienka</strong></span> z informacjami o kontakcie.</p>
<div class="itemizedlist">
<a name="ox.appsuite.user.reference.email.gui.detailview.popup"></a><ul class="itemizedlist" style="list-style-type: circle; ">
<li class="listitem"><p>Dane kontaktowe danej osoby.</p></li>
<li class="listitem"><p>Jeśli dane kontaktowe są zapisane, będzie wyświetlana ich lokalizacja.</p></li>
<li class="listitem"><p>Jeśli z tą osobą była już prowadzona korespondencja e-mail, zostanie ona wyświetlona w obszarze <span class="guilabel"><strong>Ostatnie konwersacje</strong></span>.</p></li>
<li class="listitem"><p>Jeśli masz spotkania wspólne z tą osobą, będą one wyświetlane w obszarze <span class="guilabel"><strong>Wspólne spotkania</strong></span>.</p></li>
<li class="listitem"><p>Dane tej osoby z sieci społecznościowych. Możesz otworzyć profil tej osoby za pomocą dostępnych przycisków.</p></li>
</ul>
</div>
<p>
            </p>
<p>W przypadku kliknięcia spotkania lub wiadomości e-mail otworzy się dodatkowe wyskakujące okienko.</p>
</li>
<li class="listitem"><p>Data odbioru.</p></li>
<li class="listitem"><p>Ikona <span class="guibutton"><strong>Przeczytane</strong></span> <span class="inlinemediaobject"><a name="ox.appsuite.user.fig.email.gui.detailview.read"></a><img src="../../images/appsuite_user_icon_email_read.png"></span>. Jej kliknięcie powoduje zmianę statusu z Przeczytane na Nieprzeczytane lub na odwrót.</p></li>
<li class="listitem"><p>Ikona <span class="guibutton"><strong>Działania</strong></span> <span class="inlinemediaobject"><a name="ox.appsuite.user.fig.email.gui.detailview.actions"></a><img src="../../images/appsuite_user_icon_actions.png"></span>. Jej kliknięcie powoduje otwarcie menu z funkcjami edycji, których można używać jako alternatywy dla funkcji edycji dostępnych na pasku narzędzi.</p></li>
<li class="listitem"><p>Ikona <span class="guibutton"><strong>Ustaw kolor</strong></span> <span class="inlinemediaobject"><a name="ox.appsuite.user.fig.email.label"></a><img src="../../images/appsuite_user_icon_label.png"></span>. Umożliwia otwarcie menu pozwalającego na przypisywanie kolorowych etykiet do wiadomości e-mail. </p></li>
<li class="listitem">
<p>Jeśli wiadomość e-mail ma załączniki, zostaną wyświetlone dodatkowe elementy:</p>
<div class="itemizedlist">
<a name="ox.appsuite.user.reference.email.gui.detailview.attachments"></a><ul class="itemizedlist" style="list-style-type: circle; ">
<li class="listitem"><p>Przycisk z ikoną <span class="guibutton"><strong>Załącznik</strong></span> <span class="inlinemediaobject"><a name="ox.appsuite.user.fig.email.attachment"></a><img src="../../images/appsuite_user_icon_clip.png"></span> i liczbą załączników. Po jego kliknięciu załączniki zostaną wyświetlone jako ikony lub jako lista.</p></li>
<li class="listitem"><p>Przyciski, które pozwalają na realizację jednej <a class="link" href="ox.appsuite.user.sect.email.attachments.html#ox.appsuite.user.concept.email.view.attachments">funkcji</a> w odniesieniu do wielu załączników naraz.</p></li>
<li class="listitem"><p>Ikona <span class="guibutton"><strong>Kafelki</strong></span> <span class="inlinemediaobject"><a name="ox.appsuite.user.fig.email.tiles"></a><img src="../../images/appsuite_user_icon_tiles.png"></span> lub <span class="guibutton"><strong>listy</strong></span> <span class="inlinemediaobject"><a name="ox.appsuite.user.fig.email.list"></a><img src="../../images/appsuite_user_icon_list.png"></span>. Po jej kliknięciu załączniki zostaną wyświetlone jako ikony lub jako lista. Aby zastosować <a class="link" href="ox.appsuite.user.sect.email.attachments.html#ox.appsuite.user.concept.email.view.attachments">funkcję</a> do określonego załącznika, w widoku listy kliknij jego nazwę.</p></li>
</ul>
</div>
<p>
            </p>
</li>
<li class="listitem">
<p>Treść wiadomości e-mail.</p>
<p>Cytaty z poprzednich wiadomości e-mail są poprzedzane pionową linią. Kliknięcie pozycji <span class="guibutton"><strong>Pokaż więcej</strong></span> spowoduje wyświetlenie całej cytowanej treści.</p>
</li>
</ul></div>
<p>
        </p>
<div class="itemizedlist">
<a name="ox.appsuite.user.reference.email.gui.detailview.related"></a><p class="title">Powiązane temat</p>
<ul class="itemizedlist" style="list-style-type: none; ">
<li class="listitem" style="list-style-type: none"><p>
              <span class="simplelist"><a class="xref" href="ox.appsuite.user.sect.email.attachments.html" title="5.3. Wyświetlanie lub zapisywanie załączników wiadomości e-mail">Wyświetlanie lub zapisywanie załączników wiadomości e-mail</a>, <a class="xref" href="ox.appsuite.user.sect.email.send.reply.html" title="5.4.2. Odpowiadanie na wiadomości e-mail">Odpowiadanie na wiadomości e-mail</a>, <a class="xref" href="ox.appsuite.user.sect.email.send.forward.html" title="5.4.3. Przesyłanie wiadomości e-mail dalej">Przesyłanie wiadomości e-mail dalej</a>, <a class="xref" href="ox.appsuite.user.sect.email.share.recipient_appointment.html" title="5.7.3. Zapraszanie wszystkich adresatów wiadomości e-mail na spotkanie">Zapraszanie wszystkich adresatów wiadomości e-mail na spotkanie</a>, <a class="xref" href="ox.appsuite.user.sect.email.share.recipient_distributionlist.html" title="5.7.4. Zapisywanie wszystkich adresatów wiadomości e-mail jako listy dystrybucyjnej">Zapisywanie wszystkich adresatów wiadomości e-mail jako listy dystrybucyjnej</a>, <a class="xref" href="ox.appsuite.user.sect.email.manage.html" title="5.5. Porządkowanie wiadomości e-mail">Porządkowanie wiadomości e-mail</a></span>
            </p></li>
<li class="listitem" style="list-style-type: none"><p>Temat nadrzędny: <a class="xref" href="ox.appsuite.user.sect.email.gui.html" title="5.1. Składniki aplikacji E-mail">Składniki aplikacji <span class="phrase"><span class="guilabel"><strong>E-mail</strong></span></span></a></p></li>
</ul>
</div>
<p>
      </p>
</div>
<div class="reference">
<a name="ox.appsuite.user.reference.email.gui.create"></a><p class="title"><b>Widok podczas tworzenia lub edycji</b></p>
<p>W przypadku tworzenia nowej wiadomości e-mail lub edycji wersji roboczej wiadomości na nowej stronie zostaną wyświetlone niżej wymienione elementy.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Przycisk <span class="guibutton"><strong>Wyślij</strong></span>. Gdy skończysz pisać wiadomość e-mail, możesz ją wysłać, klikając ten przycisk.</p></li>
<li class="listitem"><p>Przycisk <span class="guibutton"><strong>Zapisz</strong></span>. Jego kliknięcie powoduje zapisanie bieżącej zawartości wiadomości e-mail w folderze <span class="guilabel"><strong>Wersje robocze</strong></span>.</p></li>
<li class="listitem"><p>Przycisk <span class="guibutton"><strong>Odrzuć</strong></span>. Kliknij ten przycisk, aby anulować dany proces. W następnym oknie dialogowym możesz wybrać odpowiednie opcje.</p></li>
<li class="listitem"><p>Obok pozycji <span class="guibutton"><strong>Od</strong></span> jest wyświetlany Twój adres nadawcy. Zależnie od ustawień konta oprogramowania do pracy grupowej można wybrać różne adresy nadawcy. Aby wybrać inny adres nadawcy, po prostu go kliknij.</p></li>
<li class="listitem">
<p>Pole wejściowe <span class="guibutton"><strong>Do</strong></span>. W tym polu należy wprowadzić co najmniej jednego adresata. Podczas wpisywania adresatów wyświetlane są pasujące sugestie. Aby wybrać jedną z nich, po prostu ją kliknij.</p>
<p>Aby wysłać kopię do innych adresatów, kliknij pozycję <span class="guibutton"><strong>DW</strong></span> lub <span class="guibutton"><strong>UDW</strong></span> z prawej strony pola wejściowego. W odpowiednich polach wprowadź adresy adresatów kopii lub kopii ukrytej.</p>
</li>
<li class="listitem"><p>Pole wejściowe <span class="guibutton"><strong>Temat</strong></span>. W tym polu należy wpisać temat wiadomości e-mail.</p></li>
<li class="listitem"><p>Przycisk <span class="guibutton"><strong>Załączniki</strong></span>. Kliknij ten przycisk, aby dodać pliki lokalne lub pliki zapisane w aplikacji <span class="phrase"><span class="guilabel"><strong>Pliki</strong></span></span>.</p></li>
<li class="listitem"><p>Przycisk <span class="guibutton"><strong>Podpisy</strong></span>. Umożliwia określenie, czy do treści wiadomości e-mail ma zostać dodany podpis. Kliknij ten przycisk, aby wybrać lub usunąć podpis. Podpisy można tworzyć lub edytować w ustawieniach poczty e-mail.</p></li>
<li class="listitem"><p>Przycisk <span class="guibutton"><strong>Opcje</strong></span>. Kliknij ten przycisk, aby ustawić określone opcje: format tekstu, priorytet i potwierdzenie przeczytania wiadomości e-mail.</p></li>
<li class="listitem"><p>Pole wejściowe na treść wiadomości e-mail. Wpisz treść w tym polu. Jeśli w sekcji <span class="guibutton"><strong>Opcje</strong></span> został wybrany format HTML, możesz formatować tekst lub dodać obrazy.</p></li>
</ul></div>
<p>
        </p>
<div class="itemizedlist">
<a name="ox.appsuite.user.reference.email.gui.create.related"></a><p class="title">Powiązane temat</p>
<ul class="itemizedlist" style="list-style-type: none; ">
<li class="listitem" style="list-style-type: none"><p>
              <span class="simplelist"><a class="xref" href="ox.appsuite.user.sect.email.send.new.html" title="5.4.1. Wysyłanie nowej wiadomości e-mail">Wysyłanie nowej wiadomości e-mail</a>, <a class="xref" href="ox.appsuite.user.sect.email.manage.draft.html" title="5.5.7. Praca z wersjami roboczymi wiadomości">Praca z wersjami roboczymi wiadomości</a></span>
            </p></li>
<li class="listitem" style="list-style-type: none"><p>Temat nadrzędny: <a class="xref" href="ox.appsuite.user.sect.email.gui.html" title="5.1. Składniki aplikacji E-mail">Składniki aplikacji <span class="phrase"><span class="guilabel"><strong>E-mail</strong></span></span></a></p></li>
</ul>
</div>
<p>
      </p>
</div>
</div>
          </div>
        </body>
</html>
