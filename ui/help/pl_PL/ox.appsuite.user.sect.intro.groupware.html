<html>
<head>
<meta http-equiv="Content-Type" content="text/html; charset=utf-8">
<title>2.1. Definicja oprogramowania OX App Suite</title>
<link rel="stylesheet" type="text/css" href="book-appsuite.css">
<meta name="generator" content="DocBook XSL Stylesheets V1.77.1">
<link rel="home" href="index.html" title="OX App Suite">
<link rel="up" href="ox.appsuite.user.chap.intro.html" title="Rozdział 2. Wprowadzenie do oprogramowania OX App Suite">
<link rel="prev" href="ox.appsuite.user.chap.intro.html" title="Rozdział 2. Wprowadzenie do oprogramowania OX App Suite">
<link rel="next" href="ox.appsuite.user.sect.intro.requirements.html" title="2.2. Wymagania systemowe">
<link rel="copyright" href="ox.appsuite.user.legalnotice.html" title="Legal Notice">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.1. Definicja oprogramowania <span class="phrase">OX App Suite</span>  </th></tr>
<tr>
<td width="20%" align="left">
<a accesskey="p" href="ox.appsuite.user.chap.intro.html">Poprzedni</a> </td>
<th width="60%" align="center">Rozdział 2. Wprowadzenie do oprogramowania <span class="phrase">OX App Suite</span>   </th>
<td width="20%" align="right"> <a accesskey="n" href="ox.appsuite.user.sect.intro.requirements.html">Następny</a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title" style="clear: both">
<a name="ox.appsuite.user.sect.intro.groupware"></a>2.1. Definicja oprogramowania <span class="phrase">OX App Suite</span>  </h2></div></div></div>
<a class="indexterm" name="idm139642889679952"></a><div class="concept">
<a name="ox.appsuite.user.concept.groupware"></a><p>Dowiedz się, jakie aplikacje wchodzą w skład oprogramowania <span class="phrase">OX App Suite</span>. Uzyskaj wstępne informacje o zadaniach, które można wykonywać za ich pomocą.</p>
</div>
<div class="concept">
<a name="ox.appsuite.user.concept.groupware.apps"></a><p><b>Aplikacje </b>Porządkuj aplikacje, takie jak <span class="phrase">E-mail</span>    czy <span class="phrase">Książka adresowa</span>   .</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Zapoznaj się z ogólnymi informacjami o dostępnych aplikacjach.</p></li>
<li class="listitem"><p>Zwiększ możliwości oprogramowania <span class="phrase">OX App Suite</span>, dodając do niego kolejne aplikacje.</p></li>
</ul></div>
<p> <span class="phrase"><a class="link" href="ox.appsuite.user.chap.apps.html#ox.appsuite.user.concept.apps">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.startpage"></a><p><b><span class="phrase">Portal</span>     </b>To jest Twoje centrum informacji o zaplanowanych spotkaniach, nowych wiadomościach e-mail i wiadomościach z platform komunikacyjnych, takich jak Twitter, Facebook czy gazety online. </p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Wyświetlaj przegląd bieżących spotkań i nowych wiadomości e-mail. Uruchamiaj aplikację <span class="phrase"> <span class="guilabel"><strong>Kalendarz</strong></span> </span>    lub <span class="phrase"> <span class="guilabel"><strong>E-mail</strong></span> </span>   , klikając spotkanie bądź wiadomość e-mail.</p></li>
<li class="listitem"><p>Czytaj aktualne wiadomości z ulubionego źródła.</p></li>
<li class="listitem"><p>Śledź nowości z sieci społecznościowych.</p></li>
<li class="listitem"><p>Uruchamiaj aplikacje, takie jakie <span class="phrase"> <span class="guilabel"><strong>E-mail</strong></span> </span>   , <span class="phrase"> <span class="guilabel"><strong>Książka adresowa</strong></span> </span>    czy <span class="phrase"> <span class="guilabel"><strong>Kalendarz</strong></span> </span>   , jednym kliknięciem.</p></li>
</ul></div>
<p> <span class="phrase"><a class="link" href="ox.appsuite.user.chap.portal.html#ox.appsuite.user.concept.portal">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.email"></a><p><b><span class="phrase">E-mail</span>     </b>Wysyłaj, odbieraj i porządkuj wiadomości e-mail.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Oprócz wewnętrznego konta e-mail możesz używać zewnętrznych kont e-mail założonych u innych usługodawców.</p></li>
<li class="listitem"><p>Wyszukuj wiadomości e-mail przy użyciu kilku kryteriów wyszukiwania. Śledź wątki poczty e-mail.</p></li>
<li class="listitem"><p>Porządkuj wiadomości e-mail za pomocą folderów. Współpracuj z zespołem, udostępniając wybrane foldery poczty e-mail.</p></li>
<li class="listitem"><p>Korzystaj z innych aplikacji, tworząc nowy kontakt na podstawie adresu e-mail lub nowe spotkanie na podstawie załącznika iCal.</p></li>
</ul></div>
<p> <span class="phrase"><a class="link" href="ox.appsuite.user.chap.email.html#ox.appsuite.user.concept.email">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.contacts"></a><p><b><span class="phrase">Książka adresowa</span>    </b>Organizuj i porządkuj kontakty prywatne i służbowe.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Kontaktuj się z uczestnikami wewnętrznymi za pomocą globalnej książki adresowej. Twórz osobiste książki adresowe, aby wygodnie przeglądać kontakty.</p></li>
<li class="listitem"><p>Porządkuj kontakty za pomocą folderów. Współpracuj z zespołem, udostępniając wybrane foldery kontaktów.</p></li>
<li class="listitem"><p>Subskrybuj kontakty z sieci społecznościowych za pomocą funkcji Publikacje i Subskrypcje. Dzięki temu oprogramowanie <span class="phrase">OX App Suite</span>   może stanowić główny punkt zbiorczy Twoich kontaktów.</p></li>
<li class="listitem"><p>Pracuj z partnerami zewnętrznymi, wysyłając dane kontaktów w formacie vCard lub udostępniając foldery kontaktów za pomocą funkcji Publikacje i Subskrypcje.</p></li>
</ul></div>
<p> <span class="phrase"><a class="link" href="ox.appsuite.user.chap.contacts.html#ox.appsuite.user.concept.contacts">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.calendar"></a><p><b><span class="phrase">Kalendarz</span>     </b>Przeglądaj swoje spotkania prywatne i służbowe.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Planuj terminy i działania na podstawie pojedynczych lub cyklicznych spotkań.</p></li>
<li class="listitem"><p>Porządkuj spotkania za pomocą folderów kalendarzy. Wskazuj członków zespołu, którzy mogą uzyskiwać dostęp do wybranych kalendarzy.</p></li>
<li class="listitem"><p>Znajduj wolne terminy i sprawdzaj dostępność zasobów, na przykład pomieszczeń lub urządzeń, za pomocą funkcji widoku zespołu.</p></li>
<li class="listitem"><p>W przypadku planowania spotkań z uczestnikami zewnętrznymi funkcje iCal zapewniają automatyczne zarządzanie zaproszeniami.</p></li>
</ul></div>
<p> <span class="phrase"><a class="link" href="ox.appsuite.user.chap.calendar.html#ox.appsuite.user.concept.calendar">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.tasks"></a><p><b><span class="phrase">Zadania</span>    </b>Planuj i porządkuj swoje działania.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Porządkuj zadania na podstawie terminów. Korzystaj z przypomnień o zbliżających się terminach zadań.</p></li>
<li class="listitem"><p>Zarządzaj zespołem, przydzielając jego członkom wybrane zadania.</p></li>
<li class="listitem"><p>Porządkuj zadania za pomocą folderów. Wskazuj członków zespołu, którzy mogą uzyskiwać dostęp do wybranych zadań.</p></li>
</ul></div>
<p> <span class="phrase"><a class="link" href="ox.appsuite.user.chap.tasks.html#ox.appsuite.user.concept.tasks">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.documents"></a><p><b><span class="phrase">Dokumenty</span>     </b>Twórz, edytuj i drukuj sformatowane dokumenty w typowych formatach plików pakietu Office.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Używaj sformatowanych dokumentów tekstowych w korespondencji. Korzystaj z tabel i obrazów w dokumentach.</p></li>
<li class="listitem"><p>Używaj innych aplikacji do porządkowania dokumentów oraz wysyłania ich pocztą e-mail lub udostępnienia użytkownikom bądź partnerom zewnętrznym.</p></li>
</ul></div>
<p> <span class="phrase"><a class="link" href="ox.appsuite.user.chap.documents.html#ox.appsuite.user.concept.documents">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.files"></a><p><b><span class="phrase">Pliki</span>   </b>Używaj magazynu plików do centralnego zarządzania informacjami lub udostępniania informacji innym.</p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Zapisuj pliki, notatki lub łącza internetowe. Przydzielaj zespołowi prawa odczytu lub zapisu do wybranych folderów dokumentów.</p></li>
<li class="listitem"><p>Wysyłaj pliki jako załączniki wiadomości e-mail lub łącza.</p></li>
<li class="listitem"><p>Przekazuj informacje do partnerów zewnętrznych, udostępniając foldery dokumentów za pomocą funkcji publikowania i subskrypcji.</p></li>
</ul></div>
<p> <span class="phrase"><a class="link" href="ox.appsuite.user.chap.files.html#ox.appsuite.user.concept.files">Dowiedz się więcej</a>.</span> </p>
</div>
<div class="concept">
<a name="ox.appsuite.user.concept.groupware.folder"></a><p><b>Foldery i uprawnienia </b>Foldery i uprawnienia do nich odgrywają istotną rolę podczas wymiany informacji z innymi użytkownikami. W oprogramowaniu do pracy grupowej każdy obiekt jest zapisywany w określonym folderze. Drzewo folderów ułatwia zarządzanie folderami i uprawnieniami. </p>
<div class="itemizedlist"><ul class="itemizedlist" style="list-style-type: disc; ">
<li class="listitem"><p>Sortuj wiadomości e-mail, kontakty, spotkania, zadania i elementy Magazynu informacji za pomocą folderów osobistych.</p></li>
<li class="listitem"><p>Wspieraj zespół, udostępniając pewne foldery z prawami odczytu lub zapisu.</p></li>
<li class="listitem"><p>Czerp korzyści z informacji innych, używając do pracy obiektów w folderach publicznych lub udostępnionych.</p></li>
<li class="listitem"><p>Funkcje społecznościowe w oprogramowaniu do pracy grupowej również używają folderów do zbierania informacji lub udostępniania ich partnerom zewnętrznym.</p></li>
</ul></div>
<p> <span class="phrase"><a class="link" href="ox.appsuite.user.chap.dataorganisation.html#ox.appsuite.user.concept.dataorganisation">Dowiedz się więcej</a>.</span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ox.appsuite.user.chap.intro.html">Poprzedni</a> </td>
<td width="20%" align="center"><a accesskey="u" href="ox.appsuite.user.chap.intro.html">Początek rozdziału</a></td>
<td width="40%" align="right"> <a accesskey="n" href="ox.appsuite.user.sect.intro.requirements.html">Następny</a>
</td>
</tr>
<tr>
<td width="40%" align="left" valign="top">Rozdział 2. Wprowadzenie do oprogramowania <span class="phrase">OX App Suite</span>    </td>
<td width="20%" align="center">
<a accesskey="h" href="index.html">Spis treści</a> | <a accesskey="t" href="bk01-toc.html">Spis treści</a>
</td>
<td width="40%" align="right" valign="top"> 2.2. Wymagania systemowe</td>
</tr>
</table>
</div>
</body>
</html>
